# Retrospektiivitekniikat

Ohjelmistokehityksen ketterän kehityksen menetelmissä pidetään retrospektiivi kunkin iteraation tai sprintin päätteeksi (“Retrospective”, n.d.). Retrospektiivissä tiimi pyrkii kokemustensa perusteella parantamaan työskentelyään. 

Glad, Sad, Mad on retrospektiivitekniikka, jossa tiimin jäsenet kirjoittavat korteille lyhyesti sprintin aikana tulleita kokemuksiaan tai havaitsemiaan asioita ja ryhmittelevät ne asioiksi, jotka tekivät iloiseksi, surulliseksi tai vihaiseksi (“Glad, Sad, Mad”, n.d.). Ryhmän jäsenet äänestävät asioista osan tarkempaan keskusteluun. Keskustelussa pyritään löytämään sellaisia asioita, joita pystytään tekemään seuraavassa sprintissä. 

Start, Stop, Continue, More of, Less of Wheel -tekniikassa tiimin jäseniltä kysytään, mitä tiimin heidän mielestään pitäisi ryhtyä tekemään, minkä tekeminen pitäisi lopettaa tavoitteita palvelemattomana, mikä toimii ja kannattaa jatkaa, ja mitä asioita pitäisi tehdä enemmän ja mitä vähemmän (“Start, Stop, Continue, More of, Less of Wheel”, n.d.). Asiat kirjataan ympyrän sisään johonkin viidestä kategoriasta: aloita, lopeta, jatka, lisää, vähemmän. Tiimin kesken sovitaan näiden perusteella toimenpiteistä seuraavaan iteraatioon. 




#### Lähteet:  
Retrospective (n.d.). Wikipedia. Haettu 28.11.2020: https://en.wikipedia.org/wiki/Retrospective

Glad, Sad, Mad (n.d.). Agile Retrospective Resource Wiki. Haettu 28.11.2020: https://retrospectivewiki.org/index.php?title=Glad,_Sad,_Mad 

Start, Stop, Continue, More of, Less of Wheel (n.d.). Agile Retrospective Resource Wiki. Haettu 28.11.2020: https://retrospectivewiki.org/index.php?title=Start,_Stop,_Continue,_More_of,_Less_of_Wheel   
